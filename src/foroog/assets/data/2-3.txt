فروغ نامه ات رسيد فورا نسبت به وعده اي كه داده بودم وفا كرده و مبلغ مورد نيازت را فرستادم كه قطعا تا به حال به دستت رسيده. ولي چون در نامه ات به شرح داخل پرانتز (... من خودم در منزل وضعيت خوبي ندارم...) از محيطي كه در آن زندگي مي كني اظهار نارضايتي نموده بودي و از طرفي متذكر شده بودي مي خواهم كمي اثاثيه بخرم چنين دستگيرم شد كه در نظر داري مستقل زندگي كني و اين موضوع علاوه بر اين كه به نظر من صلاح نيست به طور مسلم كامي را بيشتر از تو دور خواهد كرد. زيرا من ديگر موافق نخواهم بود كه كامي در چنين محيطي كه گويا در نظر داري براي خودت فراهم كني حتي يك ساعت زندگي كند. اميدوارم اين حدس من هم اساس درستي نداشته باشد و فقط روي بدبيني باشد. در هر صورت اگر حدس من صحيح نيست فورا صورت اثاثيه اي كه به آن احتياج داري براي من بنويس تا فورا برايت بفرستم ضمنا كتاب تو نزد من است كه عيد برايت خواهم آورد در خاتمه خواندن كتاب مارك اورال را جدا به تو توصيه مي كنم كه آمادگي خودم را براي كمك هميشه بدين وسيله به تو اعلام مي نمايم. 