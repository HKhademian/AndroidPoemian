۱۳۱۳
فروغ الزمان
تولد در ۸ دي ماه  ( منبع : سايت بی بی سی به نقل از پوران فرخزاد ) در تهران در محله ي اميريه کوچه ي خادم آزاد
فرزند چهارم ازخانواده  سرهنگ محمد فرخ زاد و توران وزيزي تبار ( با نام شناسنامه اي بتول ) با خواهران وبرادراني به نام هاي پوراندخت ، اميرمسعود ، فريدون ، گلوريا ، مهرداد و مهران
۱۳۱۴
گذراندن تابستان در نوشهر به دليل مسئوليت پدر در اداره ي املاک مازندران که در تمام کودکي تکرار مي شود
۱۳۱۹
نخستين جرقه هاي تراوش ذهني
شيطنت و يکه تازي در محله که تا سالهاي بعد ادامه مي يابد
۱۳۲۰
ساختن پاکت از روزنامه هاي باطله به اجبار پدر براي آشنايي با چگونگي به دست آوردن پول که در سالهاي بعد ادامه پيدا مي کند
۱۳۲۵
ورود به دبيرستان خسروخاور
۱۳۲۶
سرودن غزلهاي عاشقانه اي که از ترس پدر پاره مي شود و به چاپ نمي رسد
۱۳۲۷
ازدواج دوباره ي پدر و تاثير منفي بر روحيه ي بچه ها
۱۳۲۸
شرکت در کلاس هاي نقاشي علي اصغر پتگر
ورود به هنرستان بانوان کمال الملک و فراگيري خياطي و آموزش نقاشي زير نظر بهجت صدر و علي اصغر پتگر و مهدي کاتوزيان که پس از ازدواج ناتمام مي ماند
ازدواج با پرويز شاپور همسايه ي پشت به پشت خانه و نوه ي خاله ي مادرش در ۲۳ شهريورماه با پانزده سال اختلاف سن
اقامت در اهواز و آبادان در کنار پرويز شاپور
۱۳۳۰
اختلاف با پرويز شاپور و بازگشت به خانه ي پدري در تهران
چاپ نخستين شعرش به اسم گناه در مجله ي روشنفکر توسط فريدون مشيري
اعتراض هاي بسيار شديد به چاپ شعر گناه
رفتن از خانه ي پدري و اجاره ي اتاقي در خيابان شاه پس از مخالفت پدر با شعر گناه
برگشتن به خانه ي پرويز شاپور
۱۳۳۱
تواد پسرش کاميار در ۲۷ خرداد ماه
انتشار اولين کتابش اسير در فصل بهار
شدت گرفتن اختلاف با شوهر پس از چاپ اسير
وضعيت بد روحي و بستري شدن در آسايشگاه رواني رضاعي
۱۳۳۲
بازگشت به تهران به همراه پرويز شاپور
۱۳۳۳
چاپ شعر به خواهرانم در شماره ي ۳۱ مجله ي اميد ايران . شعري که در کتاب هاي فروغ اثري از آن ديده نمي شود
۱۳۳۴
جدايي از پرويز شاپور در ۱۷ آبان ماه
چند ماه زندگي در خانه ي طوسي حائري و سپس بازگشت به اتاقي در خانه ي پدري
بستري شدن چند روزه در بخش رواني بيمارستان
نوشتن چند داستان کوتاه و همکاري با نشريات با اسم مستعار براي گذراندن زندگي
چاپ دوم اسير با مقدمه ي شجاع الدين شفا
۱۳۳۵
منتشر شدن ديوار و گنجاندن شعر حساسيت برانگيز گناه در اين مجموعه و تقديم آن به پرويز شاپور
چند روز تمرين براي اجراي نمايش عروسي خون به ترجمه و کارگرداني احمد شاملو در کنار خود شاملو و لعبت والا و طوسي حائري که متوقف مي ماند
آغاز سفر به ايتاليا و آلمان در ۱۵ تير ماه
شرکت در چند فيلم به عنوان سياهي لشکر هنگام حضور در ايتاليا
مشارکت در دوبله به زبان فارسي زير نظر آلکس آقابابايان در ايتاليا
۱۳۳۶
ترجمه اي از شعراي آلماني به همراه برادرش امير مسعود که سال ۱۳۷۷ به چاپ مي رسد
بازگشت به ايران در مرداد ماه
چاپ خاطرات سفر به اروپا در مجله ي فردوسي در مهر و آبان ماه که پس از ۸ قسمت ناتمام مي ماند
انتشار داستان کوتاه بي تفاوت در مجله ي فردوسي در سوم دي ماه
انتشار داستان کوتاه کابوس در مجله ي فردوسي در دهم دي ماه
۱۳۳۷
انتشار عصيان
استخدام در سازمان فيلم گلستان در شهريورماه براي پاسخ گويي به تلفن و امور دفتري و پس از مدت کوتاهي سر و سامان دادن به حلقه ي فيلم هاي بدون مشخصات
فراگيري تدوين فيلم از ابراهيم گلستان
۱۳۳۸
آغاز تدوين فيلم مستند يک آتش
اعزام به انگلستان از طرف ابراهيم گلستان براي آموزش در دوره ي تدوين
ادامه ي تدوين يک آتش و نوشتن متن و مشارکت در صداسازي براي فيلم در بعد از بازگشت به ايران
آغاز مشارکت در کارگرداني و تدوين مجموعه ي مستند شش قسمتي چشم انداز به تهيه کنندگي ابراهيم گلستان که توليد آن تا دو سال بعد ادامه مي يابد
۱۳۳۹
بازي در دو نمايش به کارگرداني شاهين سرکيسيان که در مرحله تمرين متوقف مي ماند و اجرا نمي شود
۱۳۴۰
بازي در فيلم کوتاه خواستگاري به کارگرداني ابراهيم گلستان و در کنار پرويز داريوش و طوسي حائري و هايده تقوي به سفارش موسسه ي ملي فيلم کانادا
ساخت اپيزود گرما از فيلم مستند دو اپيزودي اب و گرما و تدوين هر دو اپيزود
اعزام مجدد به انگلستان از طرف ابراهيم گلستان براي آموزش سينما
ساخت دو آگهي تبليغاتي براي کارخانه ي روغن پارس و روزنامه ي کيهان
گويندگي در فيلم مهر هفتم به مديريت دوبلاژ پرويز بهرام
بازي در فيلم ناتمام دريا به کارگرداني ابراهيم گلستان بر اساس داستان چرا دريا توفاني شده بود ؟ نوشته ي صادق چوبک در کنار پرويز بهرام رامين فرزاد و تاجي احمدي
مشارکت در ساخت فيلم مستند موج و مرجان و خارا به کارگرداني الن پندري و تهيه کنندگي ابراهيم گلستان
چاپ دوم ديوار
۱۳۴۱
سفر تحقيقي به جذام خانه ي بابا باغي تبريز در تيرماه براي ساخت مستندي به سفارش جمعيت کمک به جذاميان
ساخت فيلم مستند خانه سياه است در جذام خانه بابا باغي طي دوازده روز در مهر ماه
به همراه آوردن حسين منصوري از جذام خانه و به عهده گرفتن سرپرستي او
همکاري با شاهين سرکيسيان در ترجمه ي نمايشنامه ي ژان مقدس اثر برناردشاو
۱۳۴۲
انتشار چاپ سوم اسير
بازي در نمايش شش شخصيت در جستجوي نويسنده اثر لوييجي پيراندلو به کارگرداني پري صابري در دي ماه
دريافت جايزه بهترين فيلم از جشنواره ي اوبرهاوزن آلمان به خاطر خانه سياه است
پذيرفته شدن خانه سياه است در جشنواره ي کن فرانسه و حذف فيلم به دليل اعلام انصراف ابراهيم گلستان
خودکشي نافرجام با خوردن قرص
انتشار تولدي ديگر در اسفند ماه و تقديم آن به ابراهيم گلستان
۱۳۴۳
انتشار برگزيده ي اشعار فروغ فرخ زاد با انتخاب خودش به صورت همزمان توسط انتشارات مرواريد و سازمان کتابهاي جيبي
نوشتن فيلم نامه اي درباره ي موقعيت زن ايراني
بازي در فيلم خشت و آيينه به کارگرداني ابراهيم گلستان در کنار زکريا هاشمي و تاجي احمدي و پرويز فني زاده و محمد علي کشاورز و جمشيد مشايخي
انتخاب بهترين شعرهاي معاصر براي کتابي که در سال ۱۳۴۷ با افزدون شعرهاي يدالله رويايي و فرخي تميمي و محمد حقوقي توسط ناشر به نام از نيما تا بعد منتشر مي شود
انتشار ويژه نامه ي مجله ي آرش درباره ي فروغ در تيرماه
سفر به ايتاليا و آلمان
فعاليت آزاديخواهانه که در سالهاي بعد هم ادامه پيدا مي کند و چند بار دستگيري
سرودن چند شعر مشترک با احمد رضا احمدي و يدالله رويايي
۱۳۴۴
مشارکت در تدوين فيلم مستند خرمن و بذر به کارگرداني ابراهيم گلستان
تصادف در راه شمال و زخمي شدن ابراهيم گلستان که همسفر اوست
به شعر برگرداندن بخش هايي منظوم از دو نمايشنامه به ترجمه ي حميد سمندريان
خودکشي نافرجام با خوردن قرص
رو آوردن به نقاشي بيش از پيش
۱۳۴۵
تقدير از فيلم خانه سياه است در چشنواره ي پزارو ي ايتاليا و سفر چهار ماه به ايتاليا
ترجمه ي تعداي از شعرهايش در آلمان و سوئد و انگلستان
تصادف اتوبوس حامل او و زخمي شدن مسافران ديگر در تهران
نوشتن نامه در دفاع از چند محکوم سياسي و خارج کردن آن از ايران توسط برناردوبرتولوچي و لغو حکم اعدام محکومان به دنبال انعکاس اين نامه در چند نشريه خارجي
انحراف اتومبيلش به شماره ي ۱۴۱۳ ط ۲۴ از مسير به دليل جلوگيري از برخورد با ماشين حامل دانش آموزان دبستان شهريار قلهک به شماره ي ۱۴۲۸ ط ۱۹ و به بيرون پرت شدن او در خيابان لقمان الدوله در دروس و انتقال به بيمارستان هدايت قلهک و بعد به بيمارستان رضا پهلوي تجريش و مرگ پيش از هر اقدام پزشکي در ۲۴ ماه بهمن
دفن در گورستان ظهيرالدوله در دربند تهران در ۲۶ بهمن ماه
 
برگرفته از کتاب آيه های آه