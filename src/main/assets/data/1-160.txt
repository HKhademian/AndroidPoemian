پرويزم ...
نامه ي تو رسيد بارك االله حالا شدي پسر خوب. از تو خيلي ممنونم كه هم زود به نامه ام جواب دادي و مرا در انتظار باقي نگذاشتي و هم عكست را برايم فرستادي. به خدا خيلي خوشحال شدم هيچ چيز ديگري نمي توانست مثل ديدن عكس تو مرا به آن هيجان و مسرت دچار سازد. حالا مثل اين كه ديگر تنها نيستم خيال تو و عكس تو هر دو با منند. ولي تو خودت با من خيلي فاصله داري. درست است كه جاي تو در قلب من است ولي اين را هم نبايد فراموش كني كه قلب من هم در پيش توست. بهتر بگويم: «تو در دل مني و من اين قدر از تو/ دور يارب چه قدر فاصله بين من و دل است». 
پرويز عزيزم مي داني چرا اين قدر تو را دوست دارم براي اين كه تو هيچ وقت در مقابل سوالات من در نمي ماني و من هر چه بگويم تو آن قدرت را داري كه بلافاصله با يك جواب حسابي و منطقي مرا سرجايم بنشاني. باور كن در مقابل تو خيلي درمانده شده ام تو خيلي شيطان هستي و مي خواهم بگويم كه در حاضر جوابي دست همه را از پشت بسته اي. پرويز يك چيز ديگر هم هست و آن اين كه تو همه ي افكار مرا مثل خودم مي خواني و درك مي كني همه ي آنهايي را كه نوشته اي قبول دارم انسان در مقابل منطق و طرز استدلال تو بيچاره مي شود مثل من كه الان هيچ چاره اي ندارم جز اين كه همه ي حرف هاي تو را بپذيرم و به تو حق بدهم كه راست مي گويي و من هم چز اين منظور و مقصودي نداشتم و من انشااالله سر فرصت اين نامه ي تو را جلويت باز مي كنم و به يك يك آنها جواب مي دهم (البته جواب هايم از همان قماش است كه خودت مي داني) معلوم مي شود تو در اداره خيلي گرفتار بي كاري و خماري شده اي كه به نامه هاي من هم در آن جا جواب مي دهي و ديگر كارت به جايي رسيده كه از پكت هاي اداري هم سوء استفاده مي كني. پرويز محبوبم حالا كه دانستم منظور تو از استعمال كلمه ي (به خاطر...) ترحم و... نبوده براي جندمين بار بگويم كه به خاطر من به خاطر فروغ كه تو را خيلي دوست دارد بيا و از خر شيطان بپر پايين. تو آخر با اين اصرار عجيبن كه اتفاقا خيلي هم به جا و صحيح است مي ترسم من و خودت را بدبخت كني. آخر پرويزم من قبول دارم كه تو راست مي گويي و حق داري ولي آنها كه نمي پذيرند و تو هم كه حاضر نيستي دست از عقيده ات برداري آن وقت مي داني چه طور مي شود؟ من و تو براي ابد از هم جدا مي شويم اين هم كه حالا ديگر برايم مسلم شده است كه تو دوستم داري ديگر بعد از تو زندگي برايم ارزشي نخواهد داشت. خيال نكني كه دروغ مي گويم آن دفعه هم تصور كرده بودي كه من دروغ گفته ام ولي اين طور نبود پرويز من و به آنچه كه گفتم عمل نمودم ولي خدا نخواست من بميرم و تو را نداشته باشم خدا عادل است و اميدوارم كه مرا به تو و تو را به من و من و تو را به سعادت ابدي برساند. من هم مثل تو از اين وضع رنج مي برم و ناراحتم به خدا حيران مانده بودم مي دانستم چه كار كنم اما نامه ي تو رسيد و راه حلي جلوي پايم گشود اما بپذير پدرم حالا تهران نيست تقريبا يك هفته است كه ظاهرا براي هوا خوري و باطنا به منظور ديدار تازه كردن به زنجان رفته همين چند روزه مراجعت مي كند و ما بايد تا پيش از مراجعت او ترتيب كار را تعيين كنيم تو اول براي من بنويس ببينم چه قدر پول داري آخر من كه پيغمبر نيستم تا حدس بزنم تو مي نويسي مقدار جزيي بسيار خوب اين مقدار جزيي را با عددد معين كن تو از من كه نبايد چيزي پنهان كني بنويس چه قدر مي تواني خرج كني. الهي خدا نسل هر چه اسكناس است از روي زمين بردارد تا من و تو راحت شويم. پرويز من كه براي تو نوشتم چرا پدرم گفت چهار ماه ديگر و ضمنا مقداري را كه تو بايد ذخيره كني معين كردم. حالا آيا تو آن قدر پول داري اگر نداري چه قدر داري من مي خواهم پيش از وقت كار را طوري ترتيب دهم كه با وضع مالي تو مناسب باشد و بنابراين بايد در مقداري كه تو قادر هستي در اين راه مصرف كني با خبر باشم پس تو صريحا اين موضوع رابرايم بنويس بعد تا پدرم بيايد من با مامانم مذكره مي كنم. هر چند حالا هم با مامانم صحبت كردم مامانم موافق است و حاضر است به ما كمك كند (دروغ نمي گويم) تو پرويز وقتي براي من نوشتي كه از لحاظ مالي آماده اي يا نه آن وقت من هم مي فهمم كه بايد چه كار كنم. اگر آماده بودي وقتي پدرم آمد مامانم اين موضوع را با او در ميان مي گذارد وتو هم به وسيله ي يك نامه البته نه با مضموني كه براي من نوشته بودي او را از تصميم خودت با خبر مي كني و ضمنا من هم وظيفه ي خودم را يعني اصرار و پافشاري را انجام مي دهم با اين ترتيب مطمئنم كه كار بر وقف مراد ما پايان مي يابد پرويز تو بايد نامه ات را طوري ترتيب دهي كه ديگر جاي كوچك ترين ايرادي باقي نماند من بعدا براي تو مي نويسم كه چه كار كني اما پرويز اين را فراموش نكن كه بايد قيمت آن... را پشت قباله بيندازي تا آنها راضي شوند (البته به خاطر من) بعد يك روز مي رويم خريد و يك شب من عروس مي شوم و تو داماد و بعد هم... ديگر بقيه اش را خودت حدس بزن راستي خيلي خوشبختيم اما پرويز تو چرا اظهار نا اميدي مي كني من بدبخت تا مي ايم يك قدري به اينده اميدوار شوم و درسم را بخوانم يك مرتبه نامه ي تو مي رسد و نويد بدبختي و جدايي مي دهد و مرا از ترس زهره ترك مي كند آخر ما چه طور مي توانيم از يك ديگر جدا بشويم ايا اين انصاف است كه آدم بيايد و به خاطر چيزهاي جزيي و اختلافات كوچك سعادت خودش را لگدمال كند پرويز تو را به خدا اين قدر سخت نگير تو مرا خيلي اذيت مي كني اما از انتقام من هم بترس كاش آن قدر قدرت داشتم كه همه ي موانع و مشكلاتي را كه در راه ازدواجمان موجود است در يك لحظه از ميان بردارم و در كنار تو به يك سعادت حقيقي ويك خوشبختي ابدي برسم من كاملا از حيث فكري در اختيار تو هستم هر چه بگويي با جان و دل اجرا مي كنم تو گفته اي كه بايد با تو همكاري كنم بسيار خوب من حاضرم اما به شرطي كه تو موفق شوي به من قول بده تا من همه ي سعي و كوششك را در اين راه مبذول دارم حالا پرويزم منتظر جواب تو هستم تا ببينم چه عقيده اي داري ايا قبول مي كني و يا نه باز هم مي خواهي مرا اذيت كني خدا كند من و تو زودتر به هم برسيم تا من تلافي كارهاي تو را (البته كارهاي نكرده) سرت در بياورم اما پرويز از عكس هاي تو هيچ صحبت نكردم ژست كه خيلي گرفته بودي خيلي مثل خودت آه آن يكي... اي بلا چشم ها را خمار كرده ابروها را بالا برده موها را مرتب كرده فرق كج ديگر چه مي دانم... چشمم روشن تو هم از اين چيزها بلدي؟ پرويز مهربانم يك سوال از تو مي كنم بايد حتما جوابش را بدهي اجازه مي دهي آن قدر كه دلم مي خواهد عكس تو را ببوسم؟ (ژست نگير) يك چيزي يادم رفت پرويز حالا دو سه روز ديگر امتحانات ما شروع مي شود و تو هم كه مي داني من تجديدي هستم پس دعا كن قبول شوم. مطمئنم اگر تو دعا كني حتما قبول خواهم شد ببين هر شب وقتي مي خواهي بخوابي بگو اي خداي بزرگ مرا به فروغ، فروغ را به من و باز هم فروغ را به نمره ي 20) يا 18 يا 16 و بالاخره به هفت هم راضي هستم) در انتحان شيمي برسان. يادت نرود. پرويز من عقيده دارم اين موضوع را بگذاريم براي بعد از امتحان من. هر چند تا نامه ي من به تو برسد و تا تو به من جواب بدهي يك هفته طول مي كشد و تا پدرم بيايد و اين موضوع مطرح شود من هم امتحانم را داده ام ولي اگر نداده بودم تو هم صبر كن پرويز من در همه كار و هميشه از خدا كمك مي خواهم و خدا هم مثل اين كه به من نظر لطفي دارد و آرزوهايم را اجابت مي كند تو هم از خدا كمك بخواه مطمئنم موفق خواهي شد. و پرويز من از آن معما سر درآوردم و فهميدم معني ق-ت چيست حالا كه تو نگفتي من هم از لج تو از آن استفاده مي كنم حق اعتراض هم نداري خداحافظ تو پرويز محبوبم. 
ق - ت 
ف
ف 
روز چهار شنبه ي هفته ي ديگر من منتظر جواب نامه ام هستم
 2/6/1329 