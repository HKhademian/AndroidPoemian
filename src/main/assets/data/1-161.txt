نامه ي شماره 1 
يكشنبه 2 خرداد 
پرويز محبوبم اين اولين نامه اي است كه بلافاصله پس از ورود به تهران برايت مي نويسم. مسافرت من با همه ي تلخي و ناراحتي هايي كه داشت بالاخره گذشت و كنون كه در اين اتاق خلوت به نوشتن اين نامه مشغولم چيزي جز يك خستگي زياد و رنج دهنده از آن همه ناراحتي ها در وجودم باقي نيست. 
هم الان از خانه ي شما آمده ام. پرويز به خاطر تو و به خاطر اين كه تو مادرت را دوست داري لازم ديدم كه همين امشب به آنجا بروم. همه سلامت بودند و من هم تا آنجا كه توانستم از زندگي خودمان و از تو برايشان صحبت كردم. حكمت هم بود پيغام تو را به او رساندم. خوشبختانه از قراري كه او مي گفت جاويدي كار تو را درست كرده و حتي پول را هم گرفته. فقط منتظر اين است كه بفهمد ايا پول را بايد به من بدهد يا به تو. در هر حال خودت مي تواني درباره ي اين موضوع تصميم بگيري. 
پرويز مامانم لباسهاي بچه ي مرا دوخته تخت و كمد هم سفارش داده و گفته است كه كالسكه هم به اتفاق هم برايش انتخاب مي كنيم و مي خريم اين هم يك مژده ي دگر كه تو پدرسوخته ديگر به فكر كالسكه و چيزهاي ديگر نباش. البته اينها اطلاعات و اخباري است كه در عرض همين امشب كسب كرده ام و بيش از اين ديگر خبري نمي دانم. بيژن هم به اتفاق مادر بزرگش رفت و قرار است براي ترتيب دادن كارش به خانه ي ما بيايد. 
پرويز مي داني چند روز است تو را نديده ام. يك روز درست يك روز تمام است كه وجود تو را در كنار خود احساس نمي كنم. صداي تو را نمي شنوم و نمي توانم مثل يك موجود خوشبخت خودم را در ميان بازوان تو پنهان سازم. پرويز همين فكر براي رنج دادن من كافي ست تو نمي داني از آن ساعت كه از تو جدا شده ام تا به حال چه افكار تيره و غم انگيزي در مغزم رسوخ پيدا كرده. پيوسته فشار بغضي را در گلويم احساس مي كنم ميل دارم گريه كنم چهره ي تو يك لحظه هم از مقابل چشم من دور نمي شود تو را مي بينم كه با نگاه مهربان و پر از عشقت به روي من خيره شده اي و در آن حال قلبم با فشار دردنكي در سينه ام به تپش در مي ايد و گرمي اشك را بر گونه هايم احساس مي كنم. پرويز من نمي توانم خودم را با اين فكر تسلي دهم كه 20 روز ديگر تو را مي بينم... نه... غم من براي يك روز و دو روز نيست. اصولا من به اين موضوع از نظر كميت فكر نمي كنم كيفيت آن براي من غم آور است. من نمي توانم از تو دور باشم. دوري از تو مرا رنج مي دهد حال چه فرق مي كند اگر اين دوري دو روز يا صد سال باشد. پرويز من براي خوشبخت بودن به وجود تو احتياج دارم من تو را با هيجان يك عشق مقدس و پكي دوست دارم. عشقي كه تصور نمي كنم در دنيا نظيري داشته باشد. پرويز چه فايده دارد اگر يك بار ديگر به تو بگويم كه تو را مي پرستم تو را به راستي مي پرستم مگر تو خود اين را نمي داني؟ پرويز به من بگو با تنهايي چه مي كني براي من بنويس غذا چه مي خوري و برنامه زندگي ات چيست. پرويز من ديگر هرگز از تو جدا نمي شوم اين خرين بار است. من تنهايي را دوست ندارم. زندگي من با عشق تو توام شده و وجود توست كه سياه و تاريك مي شود نمي خواهم نامه ام را تمام كنم مهران از اتاق ديگر مرا صدا مي زند ولي من نمي خواهم اين آخرين وسيله اي را كه براي تسكين دردهاي خود در دست دارم از دست بدهم. پرويز براي من نامه بنويس آن قدر بنويس كه خسته بشوم هر روز بنويس اين آرزوي من است و تو اگر مرا دوست داشته باشي به آرزوي من توجه خواهي كرد. پرويز من از فردا مرتب براي تو كاغذ مي نويسم و جريان زندگيم را به طور مفصل شرح مي دهم و از تو هم همين انتظار را دارم اگر نامه ي امشب من بد خط و كثيف است مرا ببخش زيرا آنقدر خسته هستم كه اگر فكر و خيال تو راحتم مي گذاشت كنون در خوابي فرو مي رفتم كه انتهاي آن فردا شب باشد. پرويز بوسه هاي مشتاقانه ي مرا بپذير.
 به اميد ديدار 
فروغ