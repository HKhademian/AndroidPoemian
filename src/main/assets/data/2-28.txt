نامه ي شماره ۱۵
یك شنبه 10 تير / 22 ژوئيه 
پرويز عزيزم اميدوارم حالت خوب باشد. از وقتي كه از تهران آمده ام با وجود اين كه دو كارت و يك نامه برايت فرستاده ام هنوز خبري از تو ندارم. دلم سخت تنگ است و نمي دانم چرا تو از من قهر كرده اي اگر مي دانستي كه چه قدر تو را دوست دارم و چه قدر اينجا شب و روز به ياد تو هستم شايد برايم نامه مي فرستادي. حال من بد نيست. هوا اينجا خيلي گرم شده. مثل اهواز روزها اصلا از خانه بيرون نمي آيم تنهاي تنها هستم اصلا از تهران خبر ندارم هيچ كس به ياد من نيست. دلم مي خواهد آن قدر كوچك بشوم كه به قدر يك پرنده باشم آن وقت پر بزنم و بيايم پيش تو. پرويز هرگز گذشته ام را فراموش نمي كنم. روزهاي اهواز... شايد هرگز ديگر نتوانم نظير آنها را در زندگيم به وجود بياورم. حالا ديگر خسته و نااميد هستم. دلم براي كامي تنگ شده الان كه مي آمدم توي اتوبوسي يك پسر بچه ديدم شكل او دلم يك مرتبه ريخت پايي و گريه ام گرفت. هيچ وقت نشده كه براي من غم هايم تمام شوند. پرويز يادم نمي رود كه در تهران به من گفتي كه دوستم داري و شرط كردم مال هم باشيم. حالا پس چرا نامه نمي نويسي. چرا فراموشم كرده اي. تو مي داني كه من اينجا تنها هستم. خواهش مي كنم اقلا ماهي يك كاغذ بنويسي. من وضعم اصلا خوب نيست بايد كار كنم. صبح تا شب كار مي كنم مغزم ديگر درد گرفته. اگر بر مي گشتم و دو مرتبه زندگي گذشته ام را از سر مي گرفتم شايد بهتر بود. اما افسوس كه در تهران هم راحت نيستم. هيچ جا راحت نيستم. پرويز به خدا منتظر هستم زود نامه بفرست از كامي هم برايم بنويس. براي اين كه دلم براي او سخت تنگ شده. پرويز اگر براي كامي خواستي چيزي بخري نخر. بده اينجا من براي او بخرم چون ارزان و قشنگ است.
 تو را مي بوسم. 